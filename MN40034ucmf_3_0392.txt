naissum VH 315

Euriphilum Lepidus, Lepidum detruncat Aeetes,
Maximus Adrastum, Caeculus Enomaum;
Porro Boamundus vallatus milite forti
Dissipat Argivos strage truci cuneos.
Illic Graiorum rot milia caesa virorum
Strata iacere soli prospiceres facie,
Et tot equos variis fusos in pulvere telis,
Armaque diversas tradere parta neces.
Herois vires Graiae tolerare cohortes
Non potuere citae seque dedere fugae.
Inachii fugiunt, obversa premunt fugientum
Turmae victrices terga pedes et eques;
Caedunt, prosternunt, captivorumque reducunt
Agmina, ditati multiplici spolio.
Ergo Boamundum victorem se quoque victum
Astutus tociens sceptriger erubuit,
Et quia sanguinei se callet classica Martis,
Non tolerare parem, fedus inire parat,
Quod primo renuit sed postea conserit hostis:
Cum multis obses regia fit soboles.
Horrida brumali Romania frigore, Thurcis
Subdita iampridem, cessit habenda duci;
Quae pars Vulgariae victoris cesserat irae
Hec eadem solvit iussa tributa sibi;
Quicquid et Ausoniis adquiri quiverit armis,
Aequa lance duum viris erit procerum;
Induperatorum possessio namque priorum
Extitit Eoi fertile clima soli;
Corruet in castris si miles sidere quovis,
Saucius in bello si ruerit gladio,
instaurat validas Grecus locuplecior alas,

5²9 horrenda jenal Romani Yewdale Thurciszhsuprascr. 531Vul-
ganearum nugariae, 533Ansoniis Yewdale. 534iuris Yewdala erat
Jenal. 536EsiYewdale. 538 sancius Yewdale. 539Grecus2ssuprascr.

 

