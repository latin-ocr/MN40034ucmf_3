342 ’

musrum XI

Te, tua, non omni credideris homini;

Ne poscas aliquem tibi magnatum date sedem;
Affectes hominum nec tibi iudicium;

Subsannes animi ne quemquam qui sit amari„
Nam nescis pariat quid tibi crastina lux3

Dilige plus carum quam magni ponderis aurum;
Annosam noli spernere caniciem;

Mestis solamen miseris praebeto levamen;
Non inimicantis de nece laetus eris3

Non foveas odium spelunca cordis iniquum;
Ni spernas aurum spernis habere deum ;

Nullam blasphemes hominis speciem neque laudes,
Nec tibi vestitus gloria sit nitidus;

Si bona laetificant, non inmemor esto malorum,
Si mala mestificam, prospera mente tene; .

Si poscat princeps ut sese saepe frequentes
Quo magis insistat, differ adire vafer,

Tempore non omni nisi vis obscurus haberi,
Ni nox alta tuos teque tegat proavos,

Nec conferre tuos sermonibus illius aude,

. Inpingeris enim si, inprobus extiteris;

Sperne voluptatem, fallacem sperne decorem,
Ne iaculo feriat corda cupido tua;

Parce tuos odienti te sensus vel amanti
Credere, delictum nec sibi pande tuum;

Corripe dilectum tibi si deliquit amicum,
Nam si dissimules, sepius id faciet;

Qui fatui linguam praecludit, mitigat iram,
Verbum sensati gratia prosequitur;

Tempora vir prudens amat observare loquendi,
Apta rei nulli tempora stultus habet;

Prodere secretum, iactancia, caesio, probrum
Dissolvunt artae foedus amicitiae;

Ne crebro iures ne sepius inpie iures;

 

