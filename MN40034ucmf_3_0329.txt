25 2
nnrsrum Ι

Conditur infernis iterum demersa cavernis,
Reddita iam non est, fleverit ille licet;
Musica dulcedo quasi sorbeat atra vorago,
A superis fugiens aethere non fruitur,
Orpheus a caecis quam dum proferre latebris
Nititur, illa magis conditur in tenebris.
Versibus heroicis si carmen scribere gliscis,
Seu mavis elegis, munera nemo dabit;
Nulla feret iambus tibi praemia, nulla trocheus,
Hircus nec tragicis iam datur ipse metris;
Aspis ut obcludit, quam Marsus praecinit, aures,
Aures claudit et is qui dare quid poterit.
Sin minus urbani scurrae consueta sequaris,
Qui non delectat sed tenet atque gravat,
Si quae protuleris minus esse decentia sentis,
Audiat ut vulgus voce petes tremula,
Nec tamen adtendet recitantem, ni feriato f·104v
Pectore nulla iecur extera cura premat.
Eximium vatem si nasci forte Maronem
Hoc aevo dederat prospera stella Venus,
Eius iocundo si convenisset in astro
Tota favens genesis, curn Iove Mercurius,
Ipse suis adsit comitatus si Maro Musis,
Pallida ieiunis ·faucibus ora gerat,
Nec solum macra qua scribat egebit aluta,
Caerula vix mandet cui rude carmen erit.
Scribere munificis impulsos esse patronis
Contendunt vates, dequibus unus is est
Manrua de laetis quem Romam miserat agris,
Regia quem recipit curia rure satum,
Factus et iste viris carissimus est generosis
50 Et Mecenati, Pollio, necne tibi;

30 (et)„(is) ras. 3⁶ exterat esuprasrr. 43 non Cn. 48 (rure).
..(satum) ras. 49 carissimus corr. ex emissis...

 

