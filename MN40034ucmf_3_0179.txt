on murmuraremus IV. 5

Pulsus Flaminius celsa de sede senatus,
Extremus sedit, consul hic ante fuit

Germanusque Titi regem Macetum superantis:
lste verebatur iungere se patribus.

Quod temere coepit Varro consul male finit,
Testis Cannensis pugna maligna fuit;

Hic dictaturam fugit ob culpam manifestam
Quamvis oblatam, dum cavet invidiam;

Hoc fecit melius, nam fecerat omnia peius,
Laudibus in cuius hoc magis astruitur.

Scipio qui Gneius, genuit quem Scipio magnus,
Poscit praeturam sed Cicereius obest,

Hiique petunt campum, quo plebs convenerat, ipsum,
Carpit eos vulgus, carpitur asperius

Obstiterit Gneio quoniam Cicereius honoro f. 44v
Et tam praeclaro de duce progenito,

Protinus in laudem qui vertit futile crimen:
Quamvis centuriae se magis expeterent,

Abiecta candente toga, qua more vetusto
Induitur fasces qui petit a populo,

Instat pro Gneio, donatur honore cupito
Gneius pro patriis innumeris meritis;

Donat plebs alios Cicereio gratis honores,
Primo culparat quem modo magnificat.

Obtinuit Crassus fieri solita prece consul,
Cogitur, in toto plebe sedente foro

More suo, supplex cunctis persolvere grates,
Scevola porro socer eius erat pariter,

Quo praesente pudet vili se subdere more,
Orat ut abscedat donec id efficiat ¹;

Solius soceri magis est ueritus gravitatem
Plurima praesentis milia quam populi,

Campis Pompeius in Plrarsalicis superatus,
Urbem Larissam dum fugit ingreditur,

 

