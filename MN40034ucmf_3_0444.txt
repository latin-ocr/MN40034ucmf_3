arssto ar Mauatl 3 7

Prendit et aetheream mulier per talia palmam.

Pro quis tot iusti tolerant mala praemia nosti,
Quos sibi non emit Christus sed morte redemit: 305
luris erant eius, rapuit sed demon iniquus,

Nisus erat volucres vafer has retinere cohortes,

Ne possent nitidum quo pacto scandere caelum:
Non valuit nostrum truculentus sternere Maurum.
Legit crudeles, ardens sevire, clientes, 310
Reges, praefectos, magnates, atque tribunos,

Non gentis proceres unius et unius urbis,

Omnis lingua truces acuit stridore molares;

Contra Christicolas fera movit bella ferus Mars,

Ut leo multa fames quem compellit dare strages, 315
Dira fremens orbis pecus almum perdere quaerit;
Germanos gerit affectus dirimentia bella,

Filius in patrem, gener in socerum, capit arma,
Tendit quisque suos cicius delere propinquos;
Ignorant miseri quia, dum succidere certant 320
Inmortale nemus, magis hoc succrescere praestant.
Cultris succisum memini vidisse novellum
Virgultum densa de stirpe frutescere silva:

Vivida stirps, Christus quia permanet inviolatus,
Dum caedunt paucos crevit per climata ramos, a2r
In multos impleret ut orbis tocius agros.

Irrita Tartarei ceciderunt tela colubri,

Proelia quae movit sua trux in viscera torsit,
Invitusque viros tot misit ad astra probatos

Quot numerare nequis si centeno ore loquaris; 33⁰
Supplebis numerum quorum tu, Maure, beatum.
Saepe solet caesum caesorem sternere lignum:

303 ethereum P. 304 tollerent, premia P. 30⁸ celum P. 310 cru-
deles corr. excrudelis Ρ. 311 prefectos P. 316 querit P. 319 propin·
quasP. 321 prestantP. 325 cedunt P. crevit corr. ex elevit R.
326 totius P. 327 in rite P. 3²8 prelia P. 332 sepe, cesum, cesorem P.
lignum in ras. R. ’

 

