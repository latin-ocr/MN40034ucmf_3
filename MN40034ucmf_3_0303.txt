226
DE neironnmumus IX. 2

Occurrit totus ritu sollempne senatuS,
Plebs cum consulibus, flumineusque chorus,
Obvius exivit nec saltem iunior unus,
Victorem natum perculerat genitor.
Subdit utrosque pius Hispanos paene Metellus,
Est Hispania, si scire velis, gemina,
Qui successorem didicit postquam sibi factum
Quintum Pompeium, tigris ut infremuit,
Militiam cupidos dimittere linquit inultos,
Tiro domum rediit, bellicus ordo perit,
Arcus Cretenses et tela micantia frangit,
In fluviumque iacit spicula cum pharetris,
Furibus oportuna facit, custode remoto,
Horrea, nec curat si rapiat quis ea,
Horrendis vetuit praebere cibaria barris,
Armis invictum subiugat ira virum:
Forcior hic victor fuit hostis quam trucis irae,
Privatur lauro propterea merita.
¹ Indomitae dum Silla ferox obtemperat irae,
Pluribus absumptis se quoque praecipitat;
Puteolis positum gravis indignatio torquet,
Granius hanc princeps suscitat oppiduli,
A quo cunctatur suscepta pecunia solvi,
Quam decurio iam plurimus obtulerat,
Diruta qua refici fuerat iussum Capitolii,
Aerarii thecis iam penitus vacuis;
Hinc furor inmensus Sillam succendit atrocem,
Fulminat hinc probris accumulatque minas,
Dum furit invisam convulso pectore vitam
Sic dignus, mixto sanguinis amne, vomit.
Privat Alexandrum caelo furor inde propinquum,
150 lam virtus Magni nornen ei dederat·; f. 95v

—.-.-

134 (invitorum) ras. 141 (pe).(cunia) ras.

 

