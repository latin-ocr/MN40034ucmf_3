DE OVO

Omant doctores, informant inferiores,
Quatuor in partes renovantes artibus artes,

Per uerbi partem ducentes lucis ad artem 145
Arteque de tota producunt flumina nota

Que prestant potum per quem faciabile totum,
Alcius in toto statuentes hoste remoto

Est aqua mandatum tali de funte paratum

Ut speique lebes renovat super omnia plebes. 15⁰

IV
DE OVO

Dum facit ergo novum tamquam gallina dat ovum,
Pignus abens spei venture progeniei

Mandatoque novum spes est ita sicut in ovo,

Quod licet haud duro quasi clauditur hundique muro,
Intus habens tectum quod habet prodesse retectum: 5
Ο uos mortales advertite quid facit ales!

incubat, affectat pariens invisaque spectat

Dum tempus veniat dum de spe res sibi fiat,

Nulla victa mora calefactet dum venit ora

Qua videat natos de matris amore creatos, 10
Et prius invisi faciant sibi gaudia visi,

Ovum frangatur, matrem nova turba secatur

Et bene sperata iam prole fruatur amata3

Mater amavit, amat, postquam pleps parvula clamat,
Hispida precedit nec ab his animosa recedit, 15
insidiatores abigens uariosque timores,

Hausus milvinos prohibens morsusque caninos,
Pullis sollicite querit suffragia vite,

Et quasi se mactat dum nutrit, dum calefactat,

145 ducentis. 147 faciabile corr. ex faciabiale, a expuncto. 148 renoto.
lV, 9 calefacte 14 parvuala 15 precidit:psuprascr. is 17 cainos.

 

