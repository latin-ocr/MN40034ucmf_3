4 ,
MIRACULA S. BENEDiCTI 37

ln rabiem versus reliquoque gregi sociatus, ¹ ³
Infecit plures peste furente canes.

De porcis itidem 'geritur quod de cane pridem:
Ingressis paucis sunt similes reliqui;

illis commixtis, Viviane, sacrum quia tempnis,
Perdis primo canes, postea vero sues.

Rufe, boves aratri rapiens, Gaufrede, minasti,
Promittis famulis aspera multa patris:

Perfoderis gladio nec soles transigis oct0,
A te promissae sunt ubi, fare, minae?

Pavo sacratae volitans super astitit arae,
Lumina demissus, contrahitur pedibus;

Eius mensurae lichnus praeponitur arae,
Lichnus ut exarsit, constitit incolomis.

Cur, Adelarde, tuae corrodis credita curae,
Expolias viduas, caedis et agricolas ?

Adventare tuos equitando videns inimicos,
Dum transis virum, corruis in gladium.

Qui porcum viduae tulit Albericus egenae,
Ipsam subsannat, reddere dissimulat}

Mensam forte super iactus pupugit sibi culter
Pranso pupillam, dum resilit, mediam.

Anteriora pedis tibi iam sacer ederat ignis,
Ne voret illa lues caetera membra paves,

Horrida sulfureae cessant incendia flammae,
Archembalde, tuum mox ut adis Dominum.

Alter eo morbo tactus defertur asello,
Matre fide multa se comitante sua;

¹ Partibus hic iuvenis properans a Transligerinis,
Sanus magnifico redditur a medico.

Fulgebat Mariae sacra purificatio summae,
Vestibat lana sero colum misera;

De manibus tortis vehemens exestuat ignis,
Aeclesiam peragit, tortio et ignis abit.

 

