r 16
DE Mauournmreus V. 1

Strage Siracusis a se victore refertis,
Plorat Marcellus fata gemens populum.

Moenia dum cingit Celtobrica caelsa Metellus,
Rethogenes castris iungitur Ausoniis;

Machina construitur quae celsas conterat arces,
Opponunt cives Rethogenis sobolem,

Qui perimi natos, urbs ut caperetur, avebat,
Dum cives odio persequitur nimio,

Urbem discingi iusta pietate Metellus
Pro pueris motus obsidione iubet;

Civibus illa satis clementia grata probatur
Urbem namque suam seque dedere duci.

Scipio posterior mittit Carthagine capta
Ad Siculas urbes, ut sua susciperent

Ornamenta suis a Poenis eruta phanis,
Et per legatos dirigit illa suos.

Hastae subiectos dum praetor venderet eius
Captivos, missus est puer eximius,

Audit dum Numidam fore, dum patrium Masinissam,
Fecerat infidum Punica fraus puerum,

« Aureus anulus», inquit, «et aurea fibula detur,
Idem clavatam percipiat tunicam,

Ponetur Paleris sonipes ornatus et ostro,
Prebent Hispanum, praetor, ei sagulum »;

Gaudentem Numidae puerum mittit Masinissae,
Complures equites dantur ei comites.

Persa deducto Paulus Paulo ante tiranno f.50
Occurrit, cultus cultibus imperii,

Allapsum genibus levat et verbis pie mulcet,
Precipit ut secum prandeat et sedeat,

Et quia virtutis sit vincere, parcere laudis,
Persae vita datur sit licet inmeritus.

87 hastae: h suprascr.

 

