22
3 Ealsruaa IX -

Nulli prorsus ego convicia dura rependo,
Eversus tetrico sim licet obprobrio,

Sed velut auritus fero quaeque iubentur asellus,
Nil positum dorso ferre recuso meo. f.135

At tibi quod nostri sint mores gaudeo noti,
Exsolvo grates quod mihi notifices;

Laetor et inde satis videar quoniam tibi comis,
Seria dicere quis frivola seu voluit.

Non sapit omnis homo se conformare sodali,
Nec conferre suos moribus alterius3

Sepius est gratum postponere seria ludo,
Nam iuvat humanos disparitas animos.

Mos fuit intonso proclivi sole magistro,
Ut fluvialis equus esset harundo sibi,

Sic nrixtus pueris equitare solebat Athenis,
Praestantique viro tale levamen erat;

Qui Socratis commenta legunt, qui dogma Platonis,
Callem qui levum Phitagotae fugiunt,

Ut relevent animi fastidia noxia lassi
Ocia dilatis crebra colunt studiat} ’

Sudorem positis miles cum terserit armis,
Fit damnosa vagis alea ludus ei;

Rusticus abiunctis vice ludi saepe iuvencis,
Construat ut saepem falce metit salicem;

Regibus, omissis mordacibus undique curis,
Ferro setigeros figere praestat apros,

Aut cane nubiferas iuvat indagare sagaci
Rupes, ut dammas praecipitent timidas,

Cassibus aut densas laqueatis cingere silvas,
Nexa ramosas arte ligare feras,

95 Aut vestigatis secus herbida prata fluentis
Accipiter iacitur ut capiatur anas,

66 (e)...(sus) ras. ⁶7 (velut)..(auritus) ras. 81 Platonis: s suprascr.

 

